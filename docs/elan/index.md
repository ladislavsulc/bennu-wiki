---
meta:
  - name: description
    content: Elan česky - přehled základních informací a konceptů mimozemšťana Elana
---

# Elan

## Kdo je Elan?

Podobně jako Bashar, Elan pochází z civilizace Essasani. Channelované informace o tom, jak si tvořit svou realitu a o její povaze nám přináší Andrew. Ačkoli povaha moudrosti pochází z podobného základu jako ta od Bashara, dozvídáme se i nové, specifičtější koncepty i perspektivy, které lze prakticky aplikovat v našem životě.

## Rozhodování a moc přítomnosti

Jelikož je přítomnost výsledkem přítomného okamžiku a ne minulosti, v každém tomto okamžiku se „**rozhodujeme**“ kdo a kým skutečně jsme – a přesně tak se ihned STANE.

Nekonečně védomí, kterým my všichni jsme, formuje naše bytí nekonečně mnoha způsoby – podle toho, jak v daný okamžik volíme to, kým nyní jsme. Většina lidí předpokládá, že se „stáváme“ a měníme díky počtu kroků, které k danému výsledku vedly. Snaží se plnit jistá kritéria pro splnění cíle – ale to všechno je jen iluze. Uveďme si konkrétní příklad: Petr věří tomu, že když bude cvičit každý den, za 3 týdny bude silný. A tak tomu i za 3 týdny jest. Ale jen proto, že se **rozhodne** BÝT v onen budoucí přítomný okamžik silný. Ne proto, že učinil _potřebné kroky_ k realizaci svého cíle a cvičil každý den.

A proto, pokud si něco přejete, můžete si zvolit **delší cestu** (klasický přístup člověka), která vyžaduje jistý počet kroků, které jsou potřeba k dosažení určité destinace – stavu bytí. Nebo musíte splnit určitá kritéria. Když pak tato kritéria splníte nebo projdete všemi kroky – až pak si _konečně_ umožníte se **rozhodnout** v tomto stavu být.

Můžete si ale zvolit i **kratší cestu** a jednoduše se **rozhodnout**, že je tomu tak již NYNÍ. Bez nutnosti potřebných kroků nebo kritérií, abyste se tam „dostali“. Pokud tomuto rozhodnutí **důvěřujete** a **jednáte** podle něj – realita nemá jinou možnost, než se tomu v PŘÍTOMNÉM OKAMŽIKU přizpůsobit.

## Trvejte na svém rozhodnutí

V této části „procesu“ se většina lidí zasekne. Jakmile se jednou **rozhodnete**, že jste NYNÍ takoví, jako si přejete a ve vaší realitě se objeví něco, co tomu rozporuje, začnete být zklamaní. „Tak to moje rozhodnutí se neujalo, zdá se, že asi vážně takový/taková nejsem.“

To, co se ale ve skutečnosti děje, je, že se necháte protikladnými „vnějšími okolnosti“ ovlivnit směrem od vašeho nového posilujícího rozhodnutí. **Měníte** tedy své **rozhodnutí** na to původní, které reflektuje ne-schopnost. Stále tedy platí, že jste tím, v co se rozhodnete. Ovšem v tomto případě a přítomném okamžiku se rozhodujete v to, co nepreferujete, místo toho, co byste rádi.

Když se tedy rozhodnete, že NYNÍ jste takoví a vaše vnější realita vám ukazuje opak, pak místo toho, abyste si to nechali „rozmluvit“, to využijte pro **posílení** vašeho nového **rozhodnutí**! „Podívejme se! Rozhodl(a) jsem se, že jsem takový/taková a můj vnější svět mi ukazuje opak! Díky externí realito, že mi **připomínáš pomocí kontrastu**, jaké je moje rozhodnutí, takže jej mohu znovu utvrdit a reaktivovat!“

Když se tak ve vaší realitě objeví něco, co se jeví, jako opak toho, co jste chtěli, použijte tyto okolnosti k **zesílení** vašeho rozhodnutí spíše než jeho **zrušení**.

Příklad: Pokud se rozhodnete, že (chcete být) jste velice populární osobností a pak si všimnete, že vás nikdo nezve na akce, o kterých jste to očekávali, nenechte se odradit od vašeho nového rozhodnutí (což znamená vrátit se zpět k tomu původnímu, bezmocnému – nejsem populární). Odpovězte či reagujte: „Ach, děkuji ti, vnější realito, že mi **připomínáš kontrastem** toho, co je moje nové **rozhodnutí**, abych ho mohl ještě **zesílit a utvrdit**!“

V rámci procesu **„vytrvání na rozhodnutí“** vždy využívejte realitu kolem sebe jako posilovač vašeho nového rozhodnutí. Postupně se totiž dostanete do bodu, kdy jej svět kolem vás začne plně reflektovat.

## Přesvědčení a „to, co je přímo před vámi“

| Příčina      | => | Opožděný výsledek    |
|--------------|----|----------------------|
| Původní zvuk | => | Opožděné echo zvuku  |
| Přesvědčení  | => | Vámi vnímaná realita |

Uvažujte o **přesvědčeních** jako o **příčině** a o „tom, co vidíte před sebou“ jako o **opožděneném výsledku**. Podobně jako křik uvnitř skal může být **příčinou** a jeho echo **zpožděným důsledkem**. Všimněte si, že když zakřičíte „jedna“ a hned pak „dvě“, v momentě, kdy zakřičíte „dvě“, ještě stále slyšíte dozvuky „jedna“. Podobně je tomu u vašich přesvědčení. „Jedna“ reprezentuje vaše původní oslabující přesvědčení a „dvě“ to nové, sebe-posilující. Když se tedy rozhodnete v něco nového, ještě budete vnímat dozvuky toho starého.

Neznamená to ale, že se nové přesvědčení neuchytilo. Jeho echo se k vám prostě ještě nedostalo. Stále totiž vnímáte dozvuky toho předchozího. Neopouštějte tedy vaše nové přesvědčení jen kvůli tomu.

**Nekoukejte se na to, co je stejné** („Ach, mám pocit, že se nic nezměnilo.“)

**Místo toho sledujte rozdíly** („Ach, nové přesvědčení začíná přinášet ovoce!“)

**Závěr:** Ignorujte důkazy starého přesvědčení a hledejte ty v souladu s vaším novým, **posilujícím**.

## Volíte si z již existujících možností

Jste nekonečnou bytostí, která zažívá „konečnost“ času a prostoru, tudíž všechny možné scénáře nebo „verze“ toho, jaký by váš život „mohl“ být, **již existují**. Každý z nich je hologramem, můžete o nich uvažovat jako o „potenciálních“ nebo „možných“ realitách. Všechny existují zároveň, právě teď.

Nemusíte si tedy *vytvářet* svůj život z *ničeho*, protože ona verze již existuje. Je pouze nutné si zvolit onu konkrétní verzi reality z nekonečného počtu dostupných realit.

Je to jako jít do obchodu s delikatesami, kde vidíte jednotlivé chody za sklem. Všechny již existují, jen si musíte **vybrat** ten, který chcete. Představte si to jako rádio. Není potřeba *vytvářet* stanici, které chcete naslouchat. Pro rádia již všechny stanice existují. Stačí jen **naladit** kanál, který chcete **přijímat**.

Vyberte si ze všech již existujících možností tu verzi reality, kterou preferujete. Učiníte tak zaujetím stavu bytí oné vybrané verze, abyste ji zdůraznili a přivedli do vašeho tady a teď. „Zaujetím stavu“ se rozumí **rozhodnutí se**, kterou verzi reality chcete zažívat. Pak tomuto rozhodnutí **důvěřujte** a i na základě něj **jednejte**.

## Vaše činy jsou odrazem vašich přesvědčení

Připomeňme si jednoduchou formuli, která reflektuje pravidla manifestace vaší reality.

<code>Přesvědčení ==> vnímání ==> interpretace ==> emoční reakce ==> myšlenky == činy</code>

1. Vaše **přesvědčení** rozhodují o tom, jak budete realitu **vnímat**.
2. Ihned poté, automaticky (a obvykle nevědomě) **interpretujete** vaše **vnímání** reality. To znamená, že (libovolně) přiřazujete, projektujete a "vkládáte" onen **výklad** reality přes vaše **vnímání** reality.
3. Následuje **emocionální reakce** vašeho **výkladu** této reality.
4. Pak o této realitě **přemýšlíte**.
5. Nakonec na základě vašich **emocí** a **myšlenek** konáte.

Lze tedy říci, že vaše emoce jsou důsledkem vašich přesvědčení. Pokud se vám nelíbí, jak se v daném okamžiku cítíte, zeptejte se sami sebe:

**"Čemu musím věřit, abych se takto cítil(a)?"**

Tím, že budete takto zpětně dohledávat svá **přesvědčení** a pak je změníte, změníte tím i příčinu (přesvědčení) a tedy i výsledek (vaše **pocity a emoce**).

Podobně jsou i vaše činy odrazem vašich přesvědčení. To je velice důležité vnímat. Často můžete lidi kolem slyšet, jak říkají, že něčemu věří, ale jejich činy značí úplný opak. Například: "Očekávajte to nejlepší, ale připravte se na nejhorší." Pokud máte protichůdná přesvědčení, to nejsilnější z nich určuje výslednou realitu, kterou dostanete. A právě **vaše činy jsou největším indikátorem vašich nejsilněších přesvědčení**. Můžete své jednání považovat za spolehlivý kompas poukazující na vaši nejsilnější víru.

Pro rozpoznání motivu k činům se zeptejte sami sebe:

**"Čemu musím věřit, abych takto jednal(a)?"**

Je dobré přehodnocovat přesvědčení, které motivují vaše jednání ještě předtím, než budete něco dělat. Pokud říkáte, že očekáváte jen to nejlepší, ale vaše **činy** ukazují, že se ve skutečnosti připravujete na nejhorší, vaším nejsilnějším přesvědčením je "očekávání nejhoršího" - a tak to v té či oné formě eventuálně zažijete.

Dobrým způsobem, jak *vyladit* své konání je, se nejprve ve své představivosti zeptat:

**"Jak by jednal ten či ta, jež očekává to nejlepší?"**

Jakmile ve své představivosti uvidíte, jak takový člověk **jedná**, imitujte tyto činy "v reálném světě".
